  Bu blog sitesini arkadaşım Zeynep Berna YAMAN için yaptım. Belki ortaokuldan itibaren birbirimizi tanıyoruz. Tanıdığım kadarıyla her sene hedefler listesi yapar bazen birbirimizle paylaşırız. Bu konuları konuşurken blog yazma hayali olduğunu öğrendim. Ben onu mutlu etmek istedim hayalini gerçekleştirmesini istediğimi söyledim ve yapmaya başladım. Günlerce, haftalarca ve aylarca uğraştım bu blog sitesi için. Uğraştığım vakitlere üzülmüyorum ben beni sevsin diye değil onu sevdiğim için yaptım. Düşünseniz ya sizin için arkadaşınız sıfırdan bir blog sitesi yapıyor.

  Şuan da tarih 30 Nisan 2024, [zihincoplugu](https://zihincoplugu.com/) site yaklaşık 2.5 aydır açık. 5 adet blog yazmış. Keşke daha fazla kullansa da emeklerim boşa gitmemiş gibi hissetsem. "Arkadaşlık" adında bir blog yazdı, orada bana teşekkür niyetine bir yazı yazdı. Blog yazması beni gerçekten çok mutlu ediyor ya da daha açık bir şekilde onun mutlu olması beni de mutlu ediyor. Ancak yazmadığında sanki hepsini boşuna yapmışım gibi bir his kaplıyor içimi. Sitenin ilk versiyonlarında, ziyaretçi yorumları, beğenmeler gibi özellikler yoktu. Bunları parça parça eklemeye karar verdim. Bu tarihten 2 hafta öncesine kadar yoktu diyelim. Yorumu siteye ekledim ve o "Arkadaşlık" adında bloga bir yorum yaptım. "Senin için yine olsa yine yaparım, güle güle kullannn." 

  Bir yorum sisteminde olması gereken, onaylama, yazar yanıtı gibi bir çok sistemi de yaptım. Dedim onun blog sitesi gelen yorumları o onaylasın o görsün silmek isterse o silsin diye düşündüm. 2 Haftadır o yorum onaylanmamış hâlde öylece duruyor sanki yokmuş gibi. Bilmiyorum, günleri çok yoğun geçiyordur, çok ders çalışıyordur. Ki hakikaten günleri çok yoğun geçiyor ancak siteye gireyimde 2 dakika diye düşünmüyor herhalde. Bilmiyorum, kimsenin bir insana, bir olaya, bir siteye ayıramayacak 2 dakika vakti olduğunu düşünmüyorum. Genelleme olarak insanlar sosyal medya uygulamalarına saatler harcıyor peki arkadaşlarına sıra gelince niye vakit ayırmıyorlar. Niye vaktim yok gibi bahaneler uyduruyorlar.

  Tabii ki isterim sürekli blog yazsın girsin ilgilensin teşvik etmeye çalışıyorum. Yeni özellikler ekliyorum ve ekleyeceğim. Bilmiyorum, gerçekten beynimin bir yanı boşa uğraştın her şey için diye düşünüyor bir yanı ise yine olsa yine yaparım onun mutluluğu için değer diye düşünüyor. 2. seçenekteki düşünce yine de daha ağır basıyor. Yine böyle bir hayali olsa yine yaparım. Hayır demem, diyemem. Bilmiyorum ben böyle yaratıldım, ben böyleyim. Her arkadaşlık için çabalarım ama onlar aynısını benim için yapar mı bilmiyorum. Bilmiyorum sadece anlayamıyorum benim davrandığım gibi niye kimse bana karşı böyle davranmıyor. Hayatta bana göre çok şey yaşadım kimsenin yaşadıklarını küçümsemiyorum benden daha derin yaşanmışlıkları, dertleri olan kişiler elbette vardır. Bana benim yaşadıklarım yetiyor gibi.

  20 yaşındayım, belki çok komik biri değilim, belki biriyle konuşurken konu bir yerde tıkandığında konu bulamam, belki çok iyi konuşamam ağızım çok laf yapmaz ancak çok güzel severim. **Sagopa Kajmerin "Mevsimler Gibisin" şarkısında da dediği gibi "Bütün bunlara ek, benim aşkım saf ve sek"**. Belki hayatıma girecek kız ki bu duygularımı tek çırpıda silip atacak, belki hayatıma hiç böyle bir kız girmeyecek her şeyi o zaman göreceğiz.

Burayı binevi benim duygularımı yazacak bir yer olarak kullanacağım çünkü bu duygularımı anlatacak ve fikir alacak bir arkadaşım yok. Evet birine anlattım bundan 3 - 4 gün önce uzun uzun yazdım o mesajları okudu mu bilmiyorum ama cevap yazmadı. Bir daha kimseye anlatmama gibi bir karar aldım. Sanki anlattığım kişilerin başını şişiriyorum gibi hissediyorum.
```
Sagopa Kajmerden "Ne Olur" şarkısındaki gibi 
"Aman ne karışık bi' trafik var içimde, keşke bilseydin"
"Gerçi bilebilirdin bilmek isteseydin"
```
Bu duygum kolay kolay değişmeyecek gibi. Bütün günümü anı anına anlatacağım beni dinleyecek aynı şekilde karşımdaki kişinin bütün gününü anı anına dinlemek...
